---
layout: post
title: Shadows of the mind - Hardvérový pokrok sa blíži k mozgu človeka
date: 2020-12-02
categories: books in-slovak
tags: books in-slovak
page.image.thumbnail: /assets/imgs/books/shadows-of-the-mind.jpg
---

Knihu [Shadows of the mind](https://www.amazon.com/Shadows-Mind-Missing-Science-Consciousness/dp/0195106466) odporúčam všetkým, ktorý márne hľadajú kvalitnú literatúru, ktorá
sa snaží pojem **vedomie** identifikovať.

V dnešnej dobe [umelej inteligencie ANI](https://peterszatmary.com/ai/artificial-narrow-intelligence.html), mnoho zvedavcov
začína uvažovať nad pojmami ako sú inteligencia a pokračujú pojmami ako sú vedomie... 
Je medzi nimi niekde prienik ? Je jedno druhým. Sú to absolútne odlišné pojmy ? Čo vlastne znamenajú tieto pojmy.

[![Shadows of the mind](/assets/imgs/books/shadows-of-the-mind.jpg)](https://www.amazon.com/Shadows-Mind-Missing-Science-Consciousness/dp/0195106466)

Knihu Shadows of the mind čítam v anglickej verzii. Nehľadal som dostatočne dlho, aby
som vedel prehlásiť, že neexistuje slovenská mutácia, ale najskôr to tak bude. Aspoň si občerstvím, možno
aj zlepším úroveň mojej angličtiny.

Po prvých stránkach vidím, že svetovo uznávaný [matematik / fyzik Roger Penrose](https://en.wikipedia.org/wiki/Roger_Penrose) 
píše zrozumiteľne, pútavo, nikde sa so svojimi predpokladmi neponáhľa.

Ešte z nej niekoľko zaujímavostí určite vytiahnem a napíšem o nich.

Dnes som sa však chcel zamerať na jeden jediný fakt.

Kniha je z roku 1994. Penrose začína na prvých stranách porovnávať mozog a neuróny s počtom tranzistorov na 
vtedajšom CPU Intel Pentium. 

- 1994: **Intel Pentium** - 3 000 000 (miliony) tranzistorov
- 2020: **[M1 Apple chip](https://www.apple.com/mac/m1/)** - 16 000 000 000 (miliardy) tranzistorov.

M1 chipy môžete nájsť v najnovších [macbookoch od Apple napríklad](https://www.alza.sk/macbook-air-13-m1-vesmirne-sivy-sk-2020-d6252254.htm?o=2).

Čiže veľmi približne z týchto dvoch čísel môžme vidieť, že o pár rokov, ak pôjde vývoj podobne a podobne rýchlo, 
počet tranzistorov na procesore vyrovná a následne predbehne počet neurónov v našich mozgoch. 
V našich mozgoch sa totižto nachádza 86 miliárd neurónov.

Takisto sa dá vyrátať, že za 26 rokov počet tranzistorov v procesore stúpol približne 5333 krát.

Skúsme zjednodušiť túto závislosť (pretože máme iba dve merania) a predpokladať ju lineárnou. V tom prípade
by rýchlosť rastu bola každý rok 1,39. To znamená každý rok 1,39 krát viac tranzistorov na našich najnovších procesoroch.
Z týchto čísel sa dá jednoducho vyrátať, že niekde medzi **rokmi 2025 až 2026** počet tranzistorov **vyrovná a následne prekoná**
počet neurónov v našich mozgoch. 

Uvidíme ...







