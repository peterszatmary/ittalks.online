---
layout: post
title: Shadows of the mind - Hardvérový pokrok sa blíži k mozgu človeka
date: 2020-12-02
categories: books in-slovak
tags: books in-slovak
page.image.thumbnail: /assets/imgs/books/shadows-of-the-mind.jpg
---

Knihu [Shadows of the mind](https://www.amazon.com/Shadows-Mind-Missing-Science-Consciousness/dp/0195106466) odporúčam všetkým, ktorý márne hľadajú kvalitnú literatúru, ktorá
sa snaží pojem **vedomie** identifikovať.

V dnešnej dobe [umelej inteligencie ANI](https://peterszatmary.com/ai/artificial-narrow-intelligence.html), mnoho zvedavcov
začína uvažovať nad pojmami ako sú inteligencia a pokračujú pojmami ako sú vedomie... 
Je medzi nimi niekde prienik ? Je jedno druhým ? Sú absolútne odlišné ? Čo vlastne znamenajú ?

[![Shadows of the mind](/assets/imgs/books/shadows-of-the-mind.jpg)](https://www.amazon.com/Shadows-Mind-Missing-Science-Consciousness/dp/0195106466)

Knihu Shadows of the mind čítam v anglickej verzii. Nehľadal som dostatočne dlho, aby
som vedel prehlásiť, že neexistuje slovenská mutácia, ale najskôr to tak bude. Aspoň si občerstvím, možno
aj zlepším úroveň mojej angličtiny.

Po prvých stránkach vidím, že svetovo uznávaný [matematik / fyzik Roger Penrose](https://en.wikipedia.org/wiki/Roger_Penrose) 
píše zrozumiteľne, pútavo, nikde sa so svojimi predpokladmi neponáhľa.


Dnes som sa chcel zamerať iba na jeden jediný fakt, ktorý ma hneď v začiatkoch knihy zaujal.

Kniha je z roku 1994. Penrose začína na prvých stranách porovnávať mozog a neuróny s počtom tranzistorov na 
vtedajšom CPU Intel Pentium. 

Keďže má kniha 26 rokov na nasledujúcich riadkoch porovnávam počet tranzistorov na čipe z roku 1994, ktorý Penrose vo
svojej knihe spomína, s najnovším M1 čipom z roku 2020, ktorý ako sa zdá je viac než revolučným.

Takže,

- 1994: **Intel Pentium** - 3 000 000 tranzistorov
- 2020: **[M1 Apple chip](https://www.apple.com/mac/m1/)** - 16 000 000 000 tranzistorov.

M1 chipy môžete nájsť napríklad v najnovších [macbookoch od Apple](https://www.alza.sk/macbook-air-13-m1-vesmirne-sivy-sk-2020-d6252254.htm?o=2).

Pokúsim sa vyvodiť z tohto porovnania ďalšie dve jednoduché závery / predpoklady.

Približne z týchto dvoch čísel môžme vidieť, že o pár rokov, ak pôjde vývoj podobne a podobne rýchlo, 
počet tranzistorov na procesore vyrovná a následne predbehne počet neurónov v našich mozgoch. 
V našich mozgoch sa totižto nachádza 86 miliárd neurónov (iné zdroje uvádzajú aj 100 miliárd).

Takisto je možné vyrátať, že za 26 rokov počet tranzistorov v procesore stúpol približne 5333 krát.

Skúsme zjednodušiť túto závislosť (pretože máme iba dve merania) a predpokladať, že je lineárna (rastie konštantne v čase). V tom prípade
by rýchlosť rastu bola každý rok vyjadrená číslom 1,39. To znamená každý rok sa objaví na našich najnovších procesoroch 1,39 krát viac tranzistorov ako rok predtým.
Z týchto čísel sa dá ďalej vyrátať, že niekde medzi **rokmi 2025 až 2026** počet tranzistorov **vyrovná a následne prekoná**
počet neurónov v našich mozgoch. Výpočet zohľadňuje aj 100 miliárd neurónov. (predpoklad na rok 2026 - 115 miliárd tranzistorov)

Ako to bude skutočne to čoskoro uvidíme.







